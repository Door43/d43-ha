====== 35. Labarin Mahaifi Mai Juyayi ======

{{https://api.unfoldingword.org/obs/jpg/1/en/360px/obs-en-35-01.jpg?direct&}}

Wata rana Yesu yana koyas da masu ƙarɓar haraji da yawa, kuma masu zunubi da suka taru su saurare shi.

{{https://api.unfoldingword.org/obs/jpg/1/en/360px/obs-en-35-02.jpg?direct&}}

Waɗansu shugabannin addini da suke wurin, suka ga Yesu yana abotaka da masu zunubi, kuma sai suka fara sukanshi ga junansu.  Sai Yesu ya faɗa masu wannan labari.

{{https://api.unfoldingword.org/obs/jpg/1/en/360px/obs-en-35-03.jpg?direct&}}

"Akwai wani mutum mai ɗiya maza biyu. Ƙaramin ɗan ya cewa mahaifinsa, "Baba, ina son dukan gadona yanzu!"  Sai uban ya raba dukiyarsa tsakanin ƴaƴan maza biyu."

{{https://api.unfoldingword.org/obs/jpg/1/en/360px/obs-en-35-04.jpg?direct&}}

"Nan take ƙaramin ɗan ya tattara duk abin da yake da, kuma ya yi tafiya mai nisa, can ya kashe kuɗinsa cikin mugunyar rayuwa."

{{https://api.unfoldingword.org/obs/jpg/1/en/360px/obs-en-35-05.jpg?direct&}}

"Bayan wannan, yunwa mai tsanani ta faru a ƙasar inda ƙaramin ɗan yake, kuma ya rasa kuɗin sayan abinci.  Sai ya ɗauki aikin kaɗai da yake iya samu, cida aladu. Yana cikin matsala da yawa, kuma da yunwa sosai har ya so ya ci abincin aladu."

{{https://api.unfoldingword.org/obs/jpg/1/en/360px/obs-en-35-06.jpg?direct&}}

" A ƙarshe, ƙaramin ɗan ya cewa kansa, "Me ke nan nake yi?  Dukan ma'aikatan ubana suna da abinci isashe, ga ni nan ina yunwa.  Zan koma wurin mahaifina in tambaye shi in zama ɗaya daga cikin barorinsa."

{{https://api.unfoldingword.org/obs/jpg/1/en/360px/obs-en-35-07.jpg?direct&}}

" Sai ƙaramin ɗan ya koma tafiya zuwa gidan mahaifinsa.  Daga nesa, uban ya tsinkaye shi, kuma ya ji juyayinshi.  Ya gudu zuwa wurin ɗansa, kuma ya rungume shi, ya kuwa sumbace shi."

{{https://api.unfoldingword.org/obs/jpg/1/en/360px/obs-en-35-08.jpg?direct&}}

"Ɗan ya ce,  "Baba, na yi maka zunubi, na kuma yi wa Allah zunubi.  Ban cancanta in zama ɗanka ba."

{{https://api.unfoldingword.org/obs/jpg/1/en/360px/obs-en-35-09.jpg?direct&}}

"Amma mahaifinsa ya faɗawa barorinsa, 'Ku je maza ku kawo kayan jiki mafi kyau, kuma ku sawa ɗana!  Ku sanya masa zobe a yatsa, kuma ku sa masa takalma a ƙafafuwansa.  Ku yanka ɗan maraƙe mafi kyau don mu yi salla, mu yi murna domin ɗana ya mutu, amma yanzu yana da rai!  Ya ɓata, amma yanzu ya samu!'"

{{https://api.unfoldingword.org/obs/jpg/1/en/360px/obs-en-35-10.jpg?direct&}}

"Sai mutane suka fara shagali. Ba da daɗewa ba, sai babban ɗan ya dawo daga aikin gona.  Ya ji kiɗa da raye-raye, kuma ya tunanin me ya faru."

{{https://api.unfoldingword.org/obs/jpg/1/en/360px/obs-en-35-11.jpg?direct&}}

"Da babban ɗan ya ji shagalin na dawowar ɗanuwansa gidane ne suke yi, sai ya husata, ya ƙi ya shiga cikin gidan.  Mahaifinsa ya fito waje, ya roƙe shi ya shigo ya yi murna tare da su, amma sai ya ƙiya."

{{https://api.unfoldingword.org/obs/jpg/1/en/360px/obs-en-35-12.jpg?direct&}}

"Babban ɗan ya cewa mahaifinsa, 'Dukan waɗannan shekaru na maka aiki da zuciya ɗaya!  Ban taɓa ma rashin biyayya ba, kuma har yanzu ba ka taɓa ba ni ko ƙaramar akuya ba domin in yi shagali da abokaina.  Amma da wannan ɗan naka da ya cinye kuɗinka ta wurin muguwar hanya, ya komo gida, ka kashe maraƙi mafi kyau dominshi!'"

{{https://api.unfoldingword.org/obs/jpg/1/en/360px/obs-en-35-13.jpg?direct&}}

"Uban ya amsa masa, "Ɗana, kana tare da ni kullum, kuma komi nawa naka ne. Amma daidai ne a gare mu, mu yi salla, domin ɗanuwanka ya mutu, amma yanzu yana da rai. Ya ɓata, amma yanzu ya samu!'"

//Labarin LMT daga Luka 15: 11-32//
