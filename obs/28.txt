====== 28. Mai arziki, Saurayi mai mulki ======

{{https://api.unfoldingword.org/obs/jpg/1/en/360px/obs-en-28-01.jpg?direct&}}

Wata rana, wani mai arziki, saurayi mai mulki, ya zo wurin Yesu, kuma ya tambaye shi:" Malam managarci, me zan yi in sami rai na har abada?" Yesu ya ce masa:" Me ya sa kake kirana managarci? Allah kaɗai ne managarci. Amma in kana so ka samu rai madawami, yi biyyaya da dokokin Allah".

{{https://api.unfoldingword.org/obs/jpg/1/en/360px/obs-en-28-02.jpg?direct&}}

" Waɗane zan yi biyyaya da su?" ya tambaya. Yesu ya amsa:" Kadda ka yi kisan kai. Kadda ka yi zina. Kadda ka yi sata. Kadda ka yi ƙarya. Ka girmama mahaifinka da mahaifiyarka, kuma ka ƙaunaci maƙwabcinka kamar kanka".

{{https://api.unfoldingword.org/obs/jpg/1/en/360px/obs-en-28-03.jpg?direct&}}

Amma saurayin ya ce:" Na kiyaye dukan waɗannan dokoki tun ina yaro. Me kuma zan ƙara yi domin in rayu har abada?" Yesu ya dube shi, kuma ya ƙaunace shi.

{{https://api.unfoldingword.org/obs/jpg/1/en/360px/obs-en-28-04.jpg?direct&}}

Yesu ya amsa:" In kana so ka zama cikake, je ka saidan dukan mallakarka, kuma ka ba matalauta kuɗin. Za ka samu ajiya a sama. Kuma sai ka zo ka bi ni.

{{https://api.unfoldingword.org/obs/jpg/1/en/360px/obs-en-28-05.jpg?direct&}}

Da saurayin ya ji abin da Yesu ya ce, sai ya cika da baƙin ciki domin yana da arziki sosai, kuma ba ya so ya rabu da duk ,mallakarsa. Sai ya juya baya, ya bar Yesu.

{{https://api.unfoldingword.org/obs/jpg/1/en/360px/obs-en-28-06.jpg?direct&}}

Sai Yesu ya fadawa almajiransa:" Zai yi wuya ga mutane masu arziki su shiga mulkin Allah! Haka ne, ya fi sauki ga raƙumi ya bi ta ƙofar allura, da mai arziki ya shiga mulkin Allah".

{{https://api.unfoldingword.org/obs/jpg/1/en/360px/obs-en-28-07.jpg?direct&}}

Da almajiran suka ji maganar Yesu, sun razana, kuma suka ce:" Kenan wa yake iya tsira?"

{{https://api.unfoldingword.org/obs/jpg/1/en/360px/obs-en-28-08.jpg?direct&}}

Yesu ya dubi almajiran, kuma ya ce:" Ga mutane ba abu mai yiyuwa ba ne, amma ga Allah, komi ya yiyuwa".

{{https://api.unfoldingword.org/obs/jpg/1/en/360px/obs-en-28-09.jpg?direct&}}

Bitrus ya cewa Yesu:" Mun bar komi mun bika. Menene ladanmu?"

{{https://api.unfoldingword.org/obs/jpg/1/en/360px/obs-en-28-10.jpg?direct&}}

Yesu ya amsa:" Duk wanda ya bar gidajensa,ƴanuwansa maza, ƴanuwansa mata, mahaifinsa, mahaifiyarsa, ƴaƴansa, ko mallakarsa domina, zai samu sakamako kashi 100 fiye da hakanan, kuma zai samu rai madawami. Amma dayawa na fari za su zama na ƙarshe, kuma dayawa na ƙarshe za su zama na fari".

//Labarin LMT daga Matiyu 19:16-30; Marƙus 10:17-31; Luka 18:18-30//
