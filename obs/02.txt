====== 2. Zunubi ya shigo cikin duniya ======


{{https://api.unfoldingword.org/obs/jpg/1/en/360px/obs-en-02-01.jpg?direct&}}

Adamu da matarsa suna jin daɗin rayuwa a cikin gonar inda Allah ya sa su. Dukansu biyu a tsiraice suke, ba su kuwa ji kunya ba domin babu zunubi a cikin duniya. Su kan yi tafiya cikin gonar, suna kuwa magana da Allah.

{{https://api.unfoldingword.org/obs/jpg/1/en/360px/obs-en-02-02.jpg?direct&}}

Amma akwai maciji mai wayo a cikin gonar. Ya tambayi macen:"Ko Allah ya ce ba za ku ci daga ya'yen itacen cikin gonar ba?"

{{https://api.unfoldingword.org/obs/jpg/1/en/360px/obs-en-02-03.jpg?direct&}}

Macen ta amsa ta ce:"Allah ya ce muna iya cin dukan ya'yen itace banda ya'yen icce sanin nagarta da mugunta. Allah ya ce mana " Idan kun ci ya'yen iccen nan, ko kuka taɓa shi, za ku mutu."

{{https://api.unfoldingword.org/obs/jpg/1/en/360px/obs-en-02-04.jpg?direct&}}

Macijin ya cewa macen:" Ba gaskiya bane! Ba za ku mutu ba. Allah ya san da in kun ci za ku zama kamar Allah, za ku kuma san nagarta da mugunta kamar yadda ya sani".

{{https://api.unfoldingword.org/obs/jpg/1/en/360px/obs-en-02-05.jpg?direct&}}

Macen ta gani ya'yen iccen yana da kyau, zai yi daɗin ci, sai ta cira ta ci. Sai ta baiwa mijinta, da yake tare da ita, shima ya ci.

{{https://api.unfoldingword.org/obs/jpg/1/en/360px/obs-en-02-06.jpg?direct&}}

Nan da nan sai idanunsu suka buɗe, sai suka gane tsirara suke. Sai suka samo ganyayen ɓaure suka yi wa kansu sutura.

{{https://api.unfoldingword.org/obs/jpg/1/en/360px/obs-en-02-07.jpg?direct&}}

Mutumen da matarsa suka ji motsin Allah yana yawo a gonar, sai suka ɓoye wa Allah. Amma Allah ya kira mutumen:" Ina kake?" Adamu ya amsa:"Na ji motsinka cikin gonar, na ji tsoro domin tsirara nake, na kuwa ɓuya".

{{https://api.unfoldingword.org/obs/jpg/1/en/360px/obs-en-02-08.jpg?direct&}}

Sai Allah ya tambaye shi:" Wa ya faɗa maka tsirara kake? Ko ka ci daga ya'yen iccen da na ce kar ka ci? Mutumen ya amsa:"Macen da ka bani itace ta bani na ci". Sai Allah ya tambayi macen:" Me kika yi haka?" Macen ta amsa ta ce:" Macijin ne ya yaudareni".

{{https://api.unfoldingword.org/obs/jpg/1/en/360px/obs-en-02-09.jpg?direct&}}

Allah ya cewa macijin:"Ka zama la'ananne! za ka yi rarrafe, za ka ci turɓaya. Zan sa ƙiyyaya tsakanin kai da macen, ya'yenka da ya'yenta kuma za su yi ƙiyyaya. Zuriyar macen za ta ƙuje kanka, kai kuma za ka ƙuje diddigensa.

{{https://api.unfoldingword.org/obs/jpg/1/en/360px/obs-en-02-10.jpg?direct&}}

Allah ya cewa macen:" Zan tsanenta naƙudarki ainun; muradinki zai koma ga mijinki, zai kuwa mallakeki."

{{https://api.unfoldingword.org/obs/jpg/1/en/360px/obs-en-02-11.jpg?direct&}}

Allah ya cewa mutumen:" Ka kasa kunne ga matarka ka tayar mani. Yanzu ƙasa ta la'antu, da wahala za ka yi aiki ka samu cimaka. Za ka mutu, jikinka kuma zai koma turɓaya". Mutumen ya sa wa matar suna Hawa'u, wato mai bada rai, gama za ta zama uwar dukan mutane. Sai Allah ya yi wa Adamu da Hawa'u sutura da fatar dabbobi.

{{https://api.unfoldingword.org/obs/jpg/1/en/360px/obs-en-02-12.jpg?direct&}}

Sai Allah ya ce:"Yanzu mutane sun zama kamar mu, sun san nagarta da mugunta,bai kyautu ba su ci kuma ya'yen icce na rai, su rayu har abada". Allah ya kori Adamu da Hawa'u daga gonar Aidan. Allah ya kafa kerubobi da kuma takobi mai harshen wuta wanda yake jujjuyawa ko'ina don su tsare hanya zuwa itacen rai.



//Labarin LMT daga Farawa 3//
