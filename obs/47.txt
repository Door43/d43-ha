====== 47. Bulus da Silas a Filibi ======


{{https://api.unfoldingword.org/obs/jpg/1/en/360px/obs-en-47-01.jpg?direct&}}

Da Shawulu yake tafia cikin Daular Roma, ya fara anfani da sunan shi na Roma," Bulus". Wata rana, Bulus da abokinsa Silas suka tafi wani garin Filipi su shaida bisharar Yesu. Suka tafi wani wuri kusan kogi waje da garin inda mutane suka taru su yi addu'a. Can suka sadu da wata mace da ake kira Lidiya mai kasuwanci. Tana kauna kuma tana yabo Allah.

{{https://api.unfoldingword.org/obs/jpg/1/en/360px/obs-en-47-02.jpg?direct&}}

Allah ya bude zuciyar Lidiya ta bada gaskiya da sako a kan Yesu, kuma ita da iyalinta aka yi masu baftisma. Ta gayaci Bulus da Silas su zauna a gidanta, sai suka zauna da ita da iyalinta.

{{https://api.unfoldingword.org/obs/jpg/1/en/360px/obs-en-47-03.jpg?direct&}}

Bulus da Silas suka sadu da mutane a wurin addu'a. Kowace rana yayin da suke tafiya can, wata yarinya baiwa, mai aljani ta bi bayan su. Ta wurin wannan aljani tana wa mutane duba , ta samu kudi da yawa don uwayen gidanta.

{{https://api.unfoldingword.org/obs/jpg/1/en/360px/obs-en-47-04.jpg?direct&}}

Baiwar ta ci gaba da kiransu da karfi sa'adda suke tafiya:" Wadannan mutane ma'aikatan Allah Madaukaki ne. Suna fada maki yadda za ki tsira!" Ta yi hakanan so da yawa har Bulus ya damu.

{{https://api.unfoldingword.org/obs/jpg/1/en/360px/obs-en-47-05.jpg?direct&}}

A karshe, wata rana da baiwar ta fara kara, Bulus ya juya gareta ya ce wa aljanin da ke cikinta:" A cikin sunan Yesu fita daga cikinta". Nan take aljanin ya fita.

{{https://api.unfoldingword.org/obs/jpg/1/en/360px/obs-en-47-06.jpg?direct&}}

Mutumen mai baiwar ya husata sarai! Sun gane da cewa banda aljanin, baiwar ba za ta iya duba ba. Kenan mutane ba za su kara biyan kudi ga uwayen gidanta, domin ta yi musu duba.

{{https://api.unfoldingword.org/obs/jpg/1/en/360px/obs-en-47-07.jpg?direct&}}

Sai uwayen gidan baiwar suka kai Bulus da Silas wurin hukumar Roma inda aka buge su, kuma aka sa su cikin kurkuku.

{{https://api.unfoldingword.org/obs/jpg/1/en/360px/obs-en-47-08.jpg?direct&}}

Sai suka sa Bulus da Silas cikin wuri mafi tsarare cikin kason,kuma suka daure kafafunsu da sarkoki. Kuma cikin tsakiyar dare suka ci gaba suna raira wakokin yabo ga Allah.

{{https://api.unfoldingword.org/obs/jpg/1/en/360px/obs-en-47-09.jpg?direct&}}

Ba zato ba tsammani, sai aka yi girgizar kasa! Dukan kofofin kurkuku suka bude, kuma sarkokin dukan yan kason suka zube.

{{https://api.unfoldingword.org/obs/jpg/1/en/360px/obs-en-47-10.jpg?direct&}}

Mai gadin kurkukun ya tashi, da ya ga kofofin kaso a bude, ya tsorota! Ya yi tsammani dukan yan kaso sun gudu, sai ya nufa ya kashe kanshi.( Ya sani hukumar Roma za su kashe shi in ya bar yan kaso sun tsere). Amma Bulus ya gane shi, kuma ya kira shi:" Tsaya! Kadda ka ji wa kanka ciwo. Duka muna nan".

{{https://api.unfoldingword.org/obs/jpg/1/en/360px/obs-en-47-11.jpg?direct&}}

Mai gadin ya yi rawar jiki da yake isa wajen Bulus da Silas, ya tambaya:" Me zan yi in samu ceto?" Bulus ya amsa:" Gaskanta ga Yesu Ubangiji, kuma kai da iyalinka za ku tsira". Sai mai gadin ya kai Bulus da Silas cikin gidansa, kuma ya wanke ciwonsu. Bulus ya shaida bisharar Yesu ga kowa cikin

{{https://api.unfoldingword.org/obs/jpg/1/en/360px/obs-en-47-12.jpg?direct&}}

Mai gadin kason da duk iyalinsa suka bada gaskiya kuma aka yi masu baftisma. Sai ma gadin ya baiwa Bulus da Silas abinci, kuma suka yi murna tare.

{{https://api.unfoldingword.org/obs/jpg/1/en/360px/obs-en-47-13.jpg?direct&}}

Ranar gobe shugabanni garin suka saki Bulus da Silas daga kurkuku, kuma suka ce masu su bar Filipi. Bulus da Silas suka ziyarci Lidiya da sauran abokansu, kuma suka bar garin. Labari mai dadi a kan Yesu ya ci gaba da yaduwa, kuma Ekkliziya ta ci gaba da girma.

{{https://api.unfoldingword.org/obs/jpg/1/en/360px/obs-en-47-14.jpg?direct&}}

Bulus da sauran shugabannin krista suka yi tafiya zuwa garuruwa da yawa, suna shaida bishara, kuma suna koyas da mutane a kan Yesu. Suka kuwa rubuta wasikoki da yawa na karfafawa da na koyaswa masu bi cikin Ekkliziyoyi. Wasu daga wadannan wasiku suka zama littatafai Littafi Mai Tsarki.

//Labarin LMT daga Ayukan Manzanni 16: 11-40//
