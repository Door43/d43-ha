====== 33. Labarin mai shubka ======

{{https://api.unfoldingword.org/obs/jpg/1/en/360px/obs-en-33-01.jpg?direct&}}

Wata rana, Yesu yana koyar da babbab taro kusan gefen wani kogi. Mutane dayawa suka zo su saurare shi, sai Yesu ya shiga cikin jirgin ruwa abakin kogin don ya samu wuri isashe ya yi magana da su. Ya zauna a cikin jirgin ruwan, kuma ya koyas da mutanen.

{{https://api.unfoldingword.org/obs/jpg/1/en/360px/obs-en-33-02.jpg?direct&}}

Yesu ya faɗi wannan labarin:" Wani mai shubka ya tafi waje ya subka iri. Yayin da yake watsa irin da hannunsa, waɗansu suka faɗa a kan hanya, sai tsuntsaye suka zo suka cinye dukan irin.

{{https://api.unfoldingword.org/obs/jpg/1/en/360px/obs-en-33-03.jpg?direct&}}

" Waɗansu suka faɗa kan ƙasa mai dutse, babu ƙasa mai nisa. Irin cikin ƙasa mai duwatsu ya tsiro nan da nan, amma jijiyoyin ba su iya zuwa nesa ba cikin ƙasar. Da rana ta fito, kuma wokaci ya yi zafi, subkar ta bushe, kuma ta mutu".

{{https://api.unfoldingword.org/obs/jpg/1/en/360px/obs-en-33-04.jpg?direct&}}

"Hakanan wasu iri suka faɗa cikin ƙayayuwa. Shubkar ta fara girma, amma ƙayayuwan suka shaƙe su. Sai subkar daga cikin ƙayayuwan ba su iya bada ƴaƴa ba.

{{https://api.unfoldingword.org/obs/jpg/1/en/360px/obs-en-33-05.jpg?direct&}}

" Wasu iri suka faɗa cikin ƙasa mai kyau. Waɗannan suka fito, kuma suka bada ƴaƴa kashi 30, 60 har ma 100 hiye da waɗanda aka shubka. Bari mai ji, ya ji!"

{{https://api.unfoldingword.org/obs/jpg/1/en/360px/obs-en-33-06.jpg?direct&}}

Wannan labari ya ruɗa almajiran. Sai Yesu ya bayana:" Irin maganar Allah ce. Hanyar mutum ne da ya ji maganar Allah, amma bai gane ta ba, kuma sai shaiɗan ya ɗauke mashi ita".

{{https://api.unfoldingword.org/obs/jpg/1/en/360px/obs-en-33-07.jpg?direct&}}

" Ƙasar mai dutsi mutum ne wanda ya ji maganar Allah, kuma ya amince da ita da murna. Amma da tsanani da ƙunci suka sa ya faɗi".

{{https://api.unfoldingword.org/obs/jpg/1/en/360px/obs-en-33-08.jpg?direct&}}

" Kasa mai ƙayayuwa mutum ne wanda ya ji maganar Allah, amma da lokaci yake wucewa, taraddadin duniya da jarabar dukiya suka fitar da ƙaunar Allah daga zuciyarsa. Sai koyaswar bata anfana me kome ba.

{{https://api.unfoldingword.org/obs/jpg/1/en/360px/obs-en-33-09.jpg?direct&}}

" Amma ƙasa mai kyau mutum ne wanda ya ji maganar Allah, ya gaskanta, kuma ya bada ƴaƴa".

//Labarin LMT daga Matiyu 13:1-8, 18-23; Markus 4:1-8, 13-20; Luka 8:4-15//
